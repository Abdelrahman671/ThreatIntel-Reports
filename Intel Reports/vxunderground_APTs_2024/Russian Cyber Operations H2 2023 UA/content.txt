1
TLP:CLEAR
Російські
кібероперації 
Аналітика 
за ІІ півріччя 2023 року
 
2
TLP:CLEAR
ЗМІСТ
Передмова.....................................................................................................4
Ключові висновки та інсайти..............................................................5
Тенденції та нові виклики.....................................................................8
Де і чому........................................................................................................11
Хто і як............................................................................................................ 14
Кейси...............................................................................................................17
Атаки на провайдерів....................................................................... 18
Атаки на військові системи........................................................... 19
Атаки на користувачів мобільних пристроїв........................ 21
Загальні спостереження за зміною ландшафту загроз.....23
Зміни в енергетичному сегменті...............................................24
Висновки та прогнози...........................................................................26
Рекомендації..............................................................................................29
3
TLP:CLEAR
Ці два роки повномасштабного вторгнення ста­
ли каталізатором прискорення і без того стрімкої 
еволюції кіберспроможностей ворога та зробили 
його команди значно досвідченішими. Російські 
хакери та їхні аналітичні центри постійно шука­
ють нові шляхи застосування кіберможливостей 
для отримання розвідувальної інформації та під­
силення ефекту наземних військових кінетичних 
та психологічних операцій. 
Ми спостерігаємо чіткі зміни у поведінці та цілях 
хакерських угруповань. З початку другого півріч­
чя 2023 року активність відомих нам військових 
хакерських груп значно зменшилася, натомість 
з’явилися нові, раніше невідомі угруповання, які 
використовують нові методи та процедури. Їх по­
ходження та склад учасників ще належить з’ясу­
вати, проте є підстави вважати, що вони так само 
фінансуються та координуються з російських 
державних центрів управління. Здобуті під час 
протистояння цим угрупованням знання та нави­
чки не менш цінні, ніж ті, якими ми вже ділимося 
з нашими партнерами.
Водночас варто звернути увагу на реалізацію тих 
прогнозів, які ми робили раніше. Кількість та сфо­
кусованість атак зростає, і ключові з них стають 
дедалі складнішими з технічної точки зору. Все 
це вимагає подальшого нарощування нашої кі­
берстійкості, залучення більше ресурсів, а також 
посилення кооперації та обміну інформацією та 
технологіями з партнерами, адже Україна продов­
жує залишатися полігоном для апробації найсу­
часніших підходів застосування кіберскладової 
для військових дій. 
Євгенія Волівник,
керівниця Урядової команди реагування на 
комп’ютерні надзвичайні події України CERT-UA
4
TLP:CLEAR
Як ми зазначали у своїх попередніх звітах, всі 
успішні напрацювання російських кіберпідрозді­
лів із часом починають застосовуватися і проти 
інших демократичних країн. Це той факт, який 
всім доведеться взяти до уваги — кіберпростір 
єдиний, він не має кордонів і потребує оновлення 
вже застарілих доктрин до захисту. Те, що вас не 
атаковано, свідчить лише про те, що до вас не ді­
йшла черга, або ви не маєте необхідної телеметрії 
щодо присутності ворожих хакерських груп вже у 
ваших системах.
В цілому у 2023 кількість зареєстрованих кібе­
рінцидентів була більша, ніж у 2022. Але треба 
зазначити позитивну тенденцію — кількість кібе­
ратак, які мали критичні наслідки, вдалося сут­
тєво зменшити. Все це стало можливим завдяки 
покращенню злагодження в діяльності основних 
суб’єктів 
забезпечення 
кібербезпеки 
України 
та  налагодженню каналів комунікацій з потен­
ційними цілями хакерів, що дозволило швидше 
реагувати на виклики та попереджати реалізації 
зловмисних задумів противника.
Пропонуємо вашій увазі аналітичний звіт на ос­
нові інформації про російські кібероперації, які 
були зафіксовані та проаналізовані у другій поло­
вині 2023 року. Ми ретельно проаналізували змі­
ни тактик, методик і процедур ворожих хакерів, 
виокремили ключові підходи, які дадуть можли­
вість прогнозувати подальшу поведінку росій­
ських кіберугруповань.
Попередні звіти:
ІІ півріччя 2022
І півріччя 2023
5
TLP:CLEAR
КЛЮЧОВІ ВИСНОВКИ 
ТА ІНСАЙТИ
6
TLP:CLEAR
У 
першому півріччі 2023 року в україн­
ському кіберпросторі було зафіксоване 
активне застосування дорогих експлой­
тів нульового дня*. Угруповання ГРУ от­
римувало важливі розвіддані, використовуючи 
популярні клієнтські ПЗ (наприклад, Microsoft 
Outlook). 
У другому півріччі до цього додалися масовані 
атаки проти телекомунікаційних компаній. Вод­
ночас хакери частіше застосовували на N-day 
експлойти** та збільшили частоту застосування 
мобільних імплантів. 
Суттєві зміни полягають у домінувані серед роз­
слідуваних нами інцидентів саме нових угрупо­
вань, кримінальних і хакерських груп, активність 
яких фахівці не фіксували у попередні періоди. 
Злами українських телекомунікаційних компаній, 
які, при цьому,  мають широкий арсенал захисних 
систем, достатні бюджети та кваліфіковані кадри, 
продемонстрували, що ніхто не може вважати 
себе захищеним. Атака — це лише питання часу 
та наполегливості зловмисника. Як зазначалося 
в попередньому звіті, показовим є тренд на при­
скорення процесів отримання контролю над клю­
човими ІТ-системами через автоматизацію*.
*0-day — вразливість 
програмного 
забезпечення, 
яка ще не відома 
користувачам чи 
розробникам та проти 
якої ще не розроблені 
механізми захисту
**на N-day експлойт — 
відома вразливість, 
яку розробники 
вже виправили 
оновленням, проте 
його ще не встигли всі 
встановити
КІЛЬКІСТЬ, ІНТЕНСИВНІСТЬ ТА СКЛАДНІСТЬ ІНЦИДЕНТІВ, 
ОБРОБЛЕНИХ КОМАНДОЮ CERT-UA
65%
У 2023 році кількість 
кіберінцидентів 
критичного 
та високого рівня 
вдалося зменшити 
на
*Прикладом 
тут є діяльність 
угруповання APT28
2194
зареєстро-
ваних
2544
зареєстро-
ваних
1048
критичні 
та високі
367
критичні 
та високі
2022
2023
7
TLP:CLEAR
Це можна вважати новим витком війни — певною 
ескалацією у спробах утримати ініціативу та при­
сутність на українських об’єктах інформаційної 
інфраструктури, які становлять інтерес у росій­
ських хакерів.
ТЕЛЕКОМ — КЛЮЧОВИЙ НАПРЯМ
Цілеспрямована кампанія з боку 
російських хакерів, спрямована 
на провайдерів телекомунікацій.
АКТИВНЕ ЗАСТОСУВАННЯ 
НАЙСВІЖІШИХ ЕКСПЛОЙТІВ 
ЯК КІБЕРЗБРОЇ
Активніше застосування найсвіжі-
ших вразливостей в клієнтському 
програмному забезпеченні (client-
side attacks) з метою прихованого 
доступу та імплантації.
ДОМІНУВАННЯ НОВИХ ГРУП 
В ЗАГАЛЬНІЙ СТАТИСТИЦІ
Рейтинг найактивніших акторів 
очолили групи, що наразі не 
асоційовані зі спецслужбами країни-
агресора (хоча вони діють в інтересах 
російської влади). Вони відзначилися 
використанням добре продуманих 
фішингових атак, основною ціллю 
яких є розповсюдження шкідливого 
програмного забезпечення для 
віддаленого керування (RemcosRAT, 
RemoteUtilities) або програм для 
викрадення даних (LumaStealer, 
MeduzaStealer).
ШВИДКА ЕКСПЛУАТАЦІЯ 
АКТУАЛЬНИХ ТЕМАТИК
Спостерігається висока  
оперативність розповсюдження 
вірусів з використанням 
актуальних інформаційних 
приводів, наприклад щодо 
членства України в Організації 
Північноатлантичного договору 
чи набору до ЦАХАЛ (на початку 
військового конфлікту в Ізраїлі).
ЦІЛЬОВІ КІБЕРОПЕРАЦІЇ, 
СПРЯМОВАНІ ПРОТИ СИЛ ОБОРОНИ, 
З МЕТОЮ ШПИГУНСТВА
Атаки з метою доступу, контролю та 
зняття розвідувальної інформації зі 
спеціалізованих систем контролю 
поля бою — стратегічна військова 
ціль противника. Щоб мати доступ 
до таких систем і до чатів військових 
та отримати компрометацію 
облікових даних, хакери створювали і 
розповсюджували підроблені
версії програмного забезпечення,
здійснювали атаки, спрямовані на
компрометацію мессенджерів, якими 
активно користуються військові.
ЗРОСТАННЯ АКТИВНОСТІ З БОКУ
ФІНАНСОВО СФОКУСОВАНИХ
КІБЕРУГРУПОВАНЬ
Ми спостерігаємо активізацію 
фінансово мотивованих 
хакерських груп проти 
українського бізнесу й організацій. 
У другому півріччі 2023 року 
фактично 40% зареєстрованих 
інцидентів були пов’язані саме з 
викраденням коштів.  До прикладу, 
угрупування UAC-0006 відновило 
свою діяльність у травні 2023 року, 
і вже в другому півріччі кількість 
індидентів, асоційованих з їх 
діяльністю, зросла до 200.
КЛЮЧОВІ ІНСАЙТИ ІІ ПІВРІЧЧЯ 2023:
8
TLP:CLEAR
ТЕНДЕНЦІЇ 
ТА НОВІ ВИКЛИКИ 
9
TLP:CLEAR
У СЕРЕДНЬОМУ 
НА ДОБУ 
H1
5-6
H2
7-8
У СЕРЕДНЬОМУ 
НА МІСЯЦЬ
H1
180
H2
243
Disclaimer: цей набір даних зібрано на основі аналітики 
інцидентів, наданої Урядовою командою реагування 
на комп’ютерні надзвичайні події України CERT-UA, 
без урахування випадків, зареєстрованих SOC 
Державного центру кіберзахисту Держспецзв’язку 
та інших кіберцентрів*. 
ЗАРЕЄСТРОВАНІ ІНЦИДЕНТИ
H1
1079
H2
1463
ЗРОСТАННЯ КІЛЬКОСТІ 
ЗАРЕЄСТРОВАНИХ 
ІНЦИДЕНТІВ У II ПІВРІЧЧІ 
2023 Р.
(окрім інцидентів SOC)
+36%
КРИТИЧНІ ІНЦИДЕНТИ  
H1
27
H2
31
КРИТИЧНИХ 
ІНЦИДЕНТІВ 
+15%
ВИПАДКИ ЗА РАХУНОК ВИКРАДЕНИХ 
ПАРОЛІВ
380
ВИПАДКИ, ДЕ ПЕРЕВАЖАЛО ШПЗ
285
СПРОБ КОМПРОМЕТАЦІЇ 
ЧЕРЕЗ ШПЗ 
ЕЛЕКТРОННОЮ 
ПОШТОЮ
+33%**
КРИТИЧНІ ІЗ 
ЗАРЕЄСТРОВАНИМИ 
НАСЛІДКАМИ
13
9
ІНЦИДЕНТИ В ЕНЕРГЕ­
ТИЧНОМУ СЕКТОРІ
H1
27
H2
52
НОВИХ АТАК НА 
ЕНЕРГЕТИЧНИЙ СЕКТОР 
І ЗМЕНШЕННЯ 
КІЛЬКОСТІ КРИТИЧНИХ 
ІНЦИДЕНТІВ НА 50%
+92%
H1 
H2
ДИНАМІКА ІНЦИДЕНТІВ 
У ДРУГОМУ ПІВРІЧЧІ 2023
*Звіт Державного 
центру кіберзахисту
**Варто відзначити, що 
у ІІ півріччі 2023 року 
ворожі кіберугрупо­
вання різко наростили 
використання такого 
інструменту, як роз­
силання шкідливого 
програмного забезпе­
чення через електро­
нну пошту. 
Кількість спроб ком­
прометації таким 
способом зросла 
порівняно з першим 
півріччям 2023 року 
на 33%. Якщо на Н1 
було зафіксовано 285 
випадків з переваж­
ним використанням 
фішингових атак, то 
у другому півріччі 
було зафіксовано 
380, значна кількість 
яких здійснювалась 
зі скомпрометованих 
скриньок, що стало 
можливим через від­
сутність двофакторної 
автентифікації.
10
TLP:CLEAR
ДЕ І ЧОМУ 
11
TLP:CLEAR
У
груповання динамічно змінюють сектори та 
цілі для кібератак, що ми спробували відо­
бразити у піраміді.
У 2023 році угруповання UAC-0082 (також відоме 
як Sandworm, що є військовим підрозділом ГУ ГШ 
МО РФ) реалізувало 68 атак, з яких 10 були ске­
ровані проти провайдерів телекомунікацій Укра­
їни з використанням технічних вразливостей та 
ПІРАМІДА ЗАЛЕЖНОСТІ НАПРЯМУ 
І ВПЛИВУ КІБЕРАТАК УГРУПОВАННЯ SANDWORM
СЕКТОРИ, ЯКІ ЗАЗНАЛИ 
ЦІЛЕСПРЯМОВАНИХ АТАК
Банки, фінанси, постачальники, 
логістика, доставка, виплати, 
забезпечення пальним, медіа, 
новини, відеоспостереження, 
військові системи, реєстри, 
суди, правоохоронні органи
НЕМАЄ ІТ — 
НЕМАЄ СИТУАЦІЙНОЇ ОБІЗНАНОСТІ
ЕНЕРГЕТИКА
ТЕЛЕКОМ
НЕМАЄ ЕНЕРГЕТИКИ — 
НЕМАЄ РЕШТИ ЕЛЕМЕНТІВ
НЕМАЄ ЗВ'ЯЗКУ — НЕМАЄ ІТ
Інтернет та передача даних, 
зв'язок, навігація, сповіщення 
про загрози. Порушення 
управління військами, 
спостереження, 
порушення координації 
дій
Без електроенергії зупиняється робота 
установ та організацій, не працює 
логістика, немає координації дій, 
відбувається параліч всіх інших 
елементів по піраміді. Відсутність 
електроенергії спричиняє втрату 
зв'язку, тепла, паніку, порушує 
життєзабезпечення ключових 
систем
Атакували 
цілеспрямовано 
з 2014 року, а в 2017 
реалізували параліч 
всієї екосистеми через 
вірус NotPetya та 
ланцюжок постачання 
ПЗ
Атакували 
цілеспрямовано як 
елемент підготовки до 
вторгнення із чітким 
зв’язком та кінетичними 
ударами в лютому 
2022 р.
Атакували постійно, 
з 2014 р. 
Піковою стала зима 
2022-2023 рр. з 
поєднанням кібер- та 
кінетичних атак 
на енергетику
ІТ
ПРОГРАМНЕ
ЗАБЕЗПЕЧЕННЯ
ДАНІ
12
TLP:CLEAR
ОСНОВНІ ЦІЛІ ЗЛОВМИСНИКІВ
людського фактору. Кібератака на «Київстар» є 
повноцінною складовою цієї гібридної війни. Кіль­
кість спроб здійснити такі атаки зростатиме, а їх 
успішність залежатиме від готовності організацій 
протистояти ворогу в кіберпросторі.
Також ми спостерігаємо активну роботу криміналь­
них груп, які сфокусовані на отриманні доступу 
до акаунтів поштових сервісів та криптовалютних 
бірж і викраденні коштів у великих обсягах із за­
стосуванням вірусів та програмного забезпечення 
для віддаленого доступу «Remote Access Trojan». 
На підставі аналізу випадків, до дослідження яких 
були залучені фахівці Держспецзв’язку, презенту­
ємо розподіл інцидентів за секторами.
314
291
УРЯДОВІ ТА МІСЦЕВІ ОРГАНИ ВЛАДИ
73
106
СЕКТОР БЕЗПЕКИ ТА ОБОРОНИ
ТЕЛЕКОМУНІКАЦІЙНИЙ СЕКТОР 
ТА ІНТЕРНЕТ-ПРОВАЙДЕРИ
42
52
ЕНЕРГЕТИКА
58
70
КОМЕРЦІЙНИЙ СЕКТОР 
46
34
ЛОГІСТИКА
12
3
МЕДІА
19
13
Н1
Н2
Н1
Н2
Н1
Н2
Н1 
Н2
Н1
Н2
Н1
Н2
25
8
ФІНАНСОВИЙ СЕКТОР
Н1
Н2
H1
H2
13
TLP:CLEAR
Для більш детального 
розуміння зміни тактик 
з 2022 та протягом 2023 
року, рекомендуємо 
ознайомитися зі 
змістом попереднього 
звіту за І півріччя 2023
РОЗПОДІЛ ІНЦИДЕНТІВ 
ЗА РІВНЕМ КРИТИЧНОСТІ 
27
31
CRITICAL SEVERITY INCIDENTS
153
156
HIGH-SEVERITY INCIDENTS
827
1 264
MEDIUM-SEVERITY INCIDENTS
72
12
LOW-SEVERITY INCIDENTS
H1
H2
H1
H2
H1
H2
H1
H2
14
TLP:CLEAR
ХТО І ЯК
15
TLP:CLEAR
НАЙАКТИВНІШІ УГРУПОВАННЯ
Загальна статистика може не відображати всі­
єї картини. Серед активних гравців є багато тих, 
хто генерує максимальну кількість інцидентів. 
І є ті, хто своїми атаками завдає значної шкоди і 
проводить серйозні кібероперації. На ілюстрації 
нижче відображено загальний розподіл активних 
угруповань.
кібератака 
на Україну 
здійснюється 
військовими 
хакерами ворога!
ТОП-5 ВІЙСЬКОВИХ ХАКЕРСЬКИХ ГРУП
UAC-0010 (Armageddon)
UAC-0002 (Sandworm)
UAC-0028 (APT28)
UAC-0056 (Сadet Blizzard)
UAC-0057 (GhostWriter)
ФСБ
ГРУ
Міноборони
Білорусі
Armageddon UAC- 0010
Zarya UAC-0109
Cadet Blizzard UAC-0056
DaVinci UAC-0050
APT28 UAC-0028
UAC-0006
UAC-0150
Sandworm UAC-0082 
UAC-0100
UAC-0041
Sandworm UAC-0165
UAC-0099
Sandworm UAC-0002 
GhostWriter UAC-0057 
102
94
41
1
27
0
24
96
23
15
19
210
16
25
13
1
9
0
5
9
4
16
3
9
1
29
0
10
H1
H2
16
TLP:CLEAR
НАЙАКТИВНІШІ УГРУПОВАННЯ, ПОВ’ЯЗАНІ З ІНЦИДЕНТАМИ 
ВИСОКОГО ТА КРИТИЧНОГО РІВНІВ У 2023 РОЦІ
Для повноти картини треба розуміти, хто саме 
завдавав реальної шкоди та здійснює всі ці 
кібероперації.
Серед 80 кейсів з критичним і високим рівнями 
загрози та відомою атрибуцією (+45 кейсів без 
атрибуції) у ІІ півріччі 2023 домінують військові 
угруповання ГУ ГШ МО РФ (ГРУ) — як давно відомі, 
так і новостворені. Не спостерігається домінуван­
ня протягом тривалого періоду тої чи іншої групи, 
що свідчить про підхід до роботи малими угрупо­
ваннями. Це, на переконання аналітиків CERT-UA, 
може свідчити про змагальність хакерських груп 
рф  у реалізації операцій впливу.  
Cadet Blizzard UAC-0056 
APT28 UAC-0028 
Sandworm UAC-0082 
Armageddon UAC-0010 
Zarya UAC-0109 
CyberArmyofRussia UAC-0107 
Sandworm UAC-0165 
UAC-0006
InvisiMole UAC-0035 
 Sandworm UAC-0002 
GhostWriter UAC-0057 
Turla UAC-0003 
UAC-0099
DaVinci UAC-0050 
26
14
5
10
10
9
8
7
4
15
3
10
3
29
3
3
3
3
H1
H2
17
TLP:CLEAR
КЕЙСИ
18
TLP:CLEAR
UAC-0082 (також відомі 
як Sandworm) — група, 
яка працює проти 
українських організацій 
з 2014 року. Вона відома 
за атаками на українські 
енергорозподільчі 
компанії у 2015 році, 
які стали першою в 
історії хвилею атак на 
енергетичний сектор 
країни, а також атакою 
NotPetya 2017 року. 
Кількість зафіксованих 
кібератак Sandworm 
у другому півріччі 
2023 року збільшилась 
в 2,5 рази (18 атак у 
першій половині 2023 
року проти 48 атак у 
другій). 
Атаки на провайдерів 
телекомунікацій 
та інтернет-послуг
З кінця весни 2023 року цілями хакерів (наприклад, 
Sandworm) з ГУ ГШ МО РФ (ГРУ) стали телекомуні­
каційні та інтернет-компанії України. 
Від 11 травня до 29 вересня 2023 року хакерське 
угруповання, що відстежується за ідентифікатором 
UAC-0165, також втрутилося в інформаційно-кому­
нікаційні системи не менше ніж 11 провайдерів. Це 
призвело до  перебоїв у наданні послуг доступу 
до мережі інтернет, хостингу та електронної по­
шти*. Вже тоді було видно ознаки цілеспрямованої 
кампанії, про яку фахівці CERT-UA попереджали 
телекомунікаційні компанії та провайдерів. Після 
детального аналізу кіберінцидентів вдалося вста­
новити зв’язок цього кластера загроз з угрупован­
ням Sandworm.
При цьому Росія не відмовляється від практики 
нанесення гібридних атак, які поєднують кібер­
складову та ракетні удари.  
Ми можемо з високою ймовірністю віднести до 
гібридних атак кібератаку на найбільшого україн­
ського оператора мобільного зв’язку – компанію 
«Київстар», яка обслуговує 25 млн абонентів. Ця 
атака в часовому вимірі відбувалася разом з ракет­
ними ударами в грудні, які відновилися після три­
валого затишшя. 
Маштабна 
кібератака 
notPetya
Атаки на 
енергетичний 
сегмент
Атаки на 
енергетичний 
сегмент
Атаки на 
провайдерів 
і телеком
Атаки 
на медіа
* Детальний опис, 
технічна інформація
19
TLP:CLEAR
С
еред атак у другому півріччі 2023 року важ­
ливо відзначити численні спроби злому 
військових систем, зокрема національної 
військової системи ситуаційної обізнаності 
Delta, яку використовують Сили безпеки і оборо­
ни України. Атаки на мобільні пристрої та ланцюги 
постачання використовуються значно менше, хоча 
їх кількість у 2023 році суттєво зросла. 
Особливо цікавим є кейс, коли група хакерів ГУ 
ГШ МО РФ (ГРУ) розробила мобільний додаток, 
який імітував додаток Delta для військових, та 
опублікувала в Google Play, офіційній платформі 
для операційної системи Android.
Атаки 
на військові системи
20
TLP:CLEAR
При цьому хакери ГРУ навіть випередили публі­
кацію справжнього мобільного додатку від роз­
робників Міністерства оборони України. Російські 
хакери заохочували завантажувати додаток на те­
лефони військовослужбовців та старших офіцерів. 
Для реалізації таких операцій військовим хакерам не­
обхідно мати значний запас вільних ресурсів, які мож­
на спрямувати на розроблення та розповсюдження 
мобільних додатків, та мати інформацію про плани 
військових щодо реалізації застосунка. Тож, очевидно, 
що ГРУ має суттєвий пул розробників та активно залу­
чає їх для різних операцій імплантації та присутності.
Раніше ми також спостерігали розповсюдження 
електронною поштою повідомлення про необхід­
ність оновити сертифікати в системі «DELTA». Для 
цього використовували скомпрометовану електро­
нну адресу одного зі співробітників оборонного 
відомства і месенджери. При цьому долучені до по­
відомлення PDF-документи, які містять посилання 
на шкідливий ZIP-архів, імітують легітимні дайдже­
сти підрозділу ISTAR ОУВ «Запоріжжя», які містять 
посилання на шкідливий ZIP-архів.
Зловмисники використовують домени з довгими 
іменами і фішинг-сайти для того, щоб здійснити ін­
фікування пристроїв військових, хоча посилання при 
наведенні на нього курсора виглядало легітимним: 
hXXps://delta.mil.gov.ua.delta-storages[.]com/
certificates/update
21
TLP:CLEAR
​У
вага російських хакерів до атак на мобіль­
ні пристрої впевнено зростає. Це насам­
перед пов’язано зі зручністю месенджерів 
для швидкого обміну інформацією і їх по­
пулярністю, зокрема й серед військових. Против­
ник залучає дедалі більше фахівців для розробки 
інструментів віддаленого отримання інформації з 
мобільних пристроїв. 
Це складна робота, яка вимагає особливого під­
ходу до потенційної жертви, тому нерідко ми спо­
стерігаємо випадки зв’язування спеціалізованого 
ШПЗ з легітимними продуктами. 
У одному з кейсів другої половини 2023 року вій­
ськові ГУ ГШ МО РФ (ГРУ) замаскували відкритий 
код шпигунської програми для Android – SPYNOTE 
(SpyMax) — під інсталятор системи ситуаційної 
обізнаності «Кропива». На жаль, маємо конста­
тувати, що основним каналом доставки поза 
Google Play, який блокує ШПЗ, залишається соці­
альна інженерія під час спілкування через Signal 
та Telegram. У серпні 2023 року Держспецзв’язку 
підготувала та опублікувала матеріал щодо нала­
штувань захисту Signal*. Тому закликаємо ще раз 
ознайомитися з нею* та відключити автоматичне 
скачування файлів на комп’ютер. 
Цю ж інструкцію почали активно поширювати 
через месенджер Signal між представниками сил 
безпеки та оборони у вигляді PDF-документу, 
оскільки вона містила важливу для безпеки ін­
формацію. Противник вирішив використати цей 
матеріал для реалізації своєї кампанії із соціаль­
ної інженерії. Вже через 13 годин зловмисники 
почали розповсюджувати шкідливе програмне 
забезпечення, нібито від імені CERT-UA, під вигля­
дом цієї ж інструкції.
Атаки 
на користувачів 
мобільних пристроїв
* Чи зламали Signal, 
та як убезпечити 
себе від ризиків?
22
TLP:CLEAR
Швидкість реакції та експлуатації нового вектора 
зараження, фішингу і соціальної інженерії дійс­
но вражає. Це також підтверджує гіпотезу про 
наявність великої кількості доступних людських 
ресурсів для реалізації таких кампаній «на ходу», 
оскільки, як правило, планування та реалізація та­
ких атак займають значно більше часу. 
Практично всі таргетовані атаки через месе­
нджери мають на меті розповсюдження ШПЗ для 
операційної системи Windows, адже для спілку­
вання в месенджерах часто використовуються 
їх комп’ютерні чи веб- версії. Були зафіксовані 
випадки, коли зловмисники підготували і запаку­
вали підроблене ПЗ як оновлення до спеціалізо­
ваного комплексу ситуаційної обізнаності на полі 
бою. Часто файли-приманки розповсюджують у 
вигляді Zip чи Rar архівів. Зокрема, ми фіксували 
розповсюдження шкідливого програмного забез­
печення для віддаленого керування комп’ютером,  
що містилось в архіві, що експлує вразливість 
WinRAR.
23
TLP:CLEAR
ЗАГАЛЬНІ 
СПОСТЕРЕЖЕННЯ 
ЗА ЗМІНОЮ 
ЛАНДШАФТУ 
ЗАГРОЗ
24
TLP:CLEAR
ЗМІНИ В ЕНЕРГЕТИЧНОМУ СЕГМЕНТІ, 2023 Р.
DOS/DDOS
1
ФІШИНГ
3
СПРОБИ АВТОРИЗАЦІЇ/
ВХОДУ В СИСТЕМУ
2
РОЗПОВСЮДЖЕННЯ ШПЗ
14
КОМПРОМЕТАЦІЯ СИСТЕМИ 
9
6
КОМПРОМЕТАЦІЯ 
ОБЛІКОВОГО ЗАПИСУ 
8
7
ВРАЗЛИВІСТЬ
0
3
8
2
СПРОБА ЕКСПЛУАТАЦІЇ ВРАЗЛИВОСТІ 
11
0
12
H1
H2
H1
H2
H1
H2
H1
H2
H1
H2
H1
H2
H1
H2
H1
H2
3
25
TLP:CLEAR
Якщо в першому півріччі 2023 року домінувала 
спроба експлуатації вразливості та компрометації 
облікових записів, то в другому півріччі ми спосте­
рігаємо перехід до фішингових атак і спроб інфі­
кування ШПЗ. Це відбувається у зв’язку зі значним 
зниженням присутності противника в мережах, 
зачищенням імплантів, встановленням та підклю­
ченням сенсорів і якісним аналізом телеметрії.
З-поміж розслідуваних Держспецзв’язку зламів, 
які мали критичний і високий рівні, переважало 
проникнення через публічно доступні вебресур­
си. У багатьох кейсах, де не були встановлені 
технології для моніторингу підозрілої активності, 
це призводило до подальшої компрометації вну­
трішніх систем.
Спроби експлуатації вразливостей, пошук нових 
точок входу та намагання повернутися на раніше 
атаковані енергетичні об’єкти є постійними, тож 
загальнодоступні веб- та інші ресурси будуть 
постійною загрозою. Саме тому значна кількість 
організацій в енергетичному сегменті має до­
кладати максимум зусиль для мінімізації своєї 
поверхні атаки* Attack Surface Reduction (ASR) та 
захисту публічних ресурсів.
* Поверхня атаки 
в програмному 
середовищі - 
це сукупність 
точок доступу 
(векторів атаки), де 
несанкціонований 
користувач 
(зловмисник) 
може намагатися 
отримати, ввести 
або контролювати 
дані або критичне 
програмне 
забезпечення. 
Розмір поверхні 
атаки може 
змінюватися з часом 
через додавання 
або видалення IT-
активів, таких як 
веб-сайти, хости, 
хмарні та мобільні 
програми.
Основний 
принцип безпеки - 
зменшення поверхні 
атаки. 
26
TLP:CLEAR
ВИСНОВКИ 
ТА ПРОГНОЗИ
27
TLP:CLEAR
ЗБІЛЬШЕННЯ ФОКУСУ НА ТОЧКОВІ ПРИХОВАНІ 
РОЗВІДУВАЛЬНІ КІБЕРОПЕРАЦІЇ 
Інформаційні ресурси організацій сектору безпе­
ки і оборони, як і окремі комп’ютери та гаджети 
працівників/службовців таких структур, будуть 
ціллю номер один в 2024 році. Таргетована соці­
альна інженерія стає все більш дієвим способом 
доставки шкідливих програм на кінцеві пристрої.
ОБ’ЄКТИ ЕНЕРГЕТИКИ ТА КРИТИЧНОЇ 
ІНФРАСТРУКТУРИ ЗНОВУ БУДУТЬ 
В ЦЕНТРІ УВАГИ ХАКЕРІВ
Зі збільшенням кінетичних ударів по об’єктах 
критичної інфраструктури буде збільшуватись 
зловмисна активність афілійованих організацій в 
кіберпросторі для отримання зворотного зв’язку 
щодо результатів та наслідків. Хакерські угрупо­
вання будуть шукати нові способи проникнення 
в мережі ОКІ, зокрема методом компрометації 
компаній, які є постачальниками послуг для ОКІ. 
Особлива увага до розробників програмного 
забезпечення.
КІЛЬКІСТЬ ТА СКЛАДНІСТЬ КІБЕРАТАК 
ФІНАНСОВО МОТИВОВАНИХ ГРУП БУДЕ РОСТИ
Прогнозується збільшення кібератак, які будуть 
спрямовані на викрадення коштів. Такі кібератаки 
будуть націлені на комерційний сектор.  Реаліза­
ція таких атак буде передбачати два напрямки: 
1) зараження та проникнення в мережі 
компаній з метою отримання доступу до 
банківських облікових записів; 
2) використання вірусів-шифрувальників 
(ransomware) з подальшим вимаганням 
викупу за розшифровку даних.
28
TLP:CLEAR
ІГНОРУВАННЯ ВИМОГ КІБЕРЗАХИСТУ 
ТА РЕКОМЕНДАЦІЙ ДЕРЖСПЕЦЗВ’ЯЗКУ - 
ОСНОВНА ПРИЧИНА УСПІХУ РЕАЛІЗАЦІЇ 
КІБЕРАТАК
Успішній реалізації зловмисного задуму сприяє  
ігнорування типових вимог кіберзахисту, які є ак­
туальними для ландшафту кіберзагроз протягом 
останніх 7 років. Так, найбільш розповсюдженими 
векторами первинної компрометації є:
•	 Відомі вразливості (PHP, MS Exchange, 
FortiGate, Zimbra)
•	 Скомпрометовані облікові записи 
(-> VPN -> LAN)
•	 Спір-фішинг
•	 Самоінфікування (встановлення операційних 
систем та програмного забезпечення, які за­
вантажені з неофіційних джерел та трекерів)
29
TLP:CLEAR
РЕКОМЕНДАЦІЇ
30
TLP:CLEAR
ПІДКЛЮЧИТИСЯ ДО ДЕРЖАВНОГО ЦЕНТРУ 
КІБЕРЗАХИСТУ ДЕРЖСПЕЦЗВ’ЯЗКУ
Кіберцентр Держспецзв’язку має фахівців і техніч­
ні спроможності забезпечити кіберзахист та моні­
торинг критичних для України організацій шляхом 
встановлення та налаштування захисту кінцевих 
точок, підключення мережних сенсорів, аналізу 
телеметрії та сигналів атак, вчасного реагування 
на компрометацію. Ми закликаємо організації ско­
ристатися професійною допомогою, застосувати 
наявні ресурси, пропоновані державою для забез­
печення захисту під час дії воєнного стану. 
ЗМЕНШЕННЯ «ПОВЕРХНІ АТАКИ»​
Зменшення кількості інформаційних систем та 
сервісів («відкритих мережевих портів»), що до­
ступні з мережі Інтернет, підвищує захищеність 
периметра.​ Скористайтеся інструментами censys.
io, shodan.io, Nmap та перевірте свою поверхню 
атаки або зверніться за допомогою 
https://cert.gov.ua/article/1751036 
БАГАТОФАКТОРНА АВТЕНТИФІКАЦІЯ — 
НЕОБХІДНА ВСЮДИ (MFA)
Наш досвід показав необхідність застосування MFA 
на всіх корпоративних ресурсах. Особливо VPN та 
MAIL повинні передбачати використання двофак­
торної автентифікації за тимчасовим одноразовим 
кодом (TOTP). Інакше компрометація логіна-паро­
ля або сертифікату доступу гарантуватиме отри­
мання несанкціонованого доступу до пошти і/або 
локальної мережі.​
СЕГМЕНТАЦІЯ МЕРЕЖІ
Інформаційні системи, які передбачають доступ 
з мережі Інтернет та розгорнуті в межах пери­
метру ІКС організації (WEB, MAIL, etc), повинні 
знаходитись у відокремленій демілітаризованій 
зоні (DMZ). При цьому умовна компрометація 
будь-якого з сегментів такої мережі не повинна 
створити передумов для розвитку атаки вглиб 
локальної мережі і/або стосовно інших активів.​
31
TLP:CLEAR
ОБМЕЖЕННЯ АДМІНІСТРАТИВНИХ АКАУНТІВ​
Віддалений доступ (наприклад, RDP), і особливо 
доступ до інтерфейсів адміністрування сервер­
ного та мережевого обладнання, має бути дозво­
лений для конкретних користувачів з визначених 
робочих місць (IP-адреса).
Фільтрація інформаційних потоків здійснюється 
засобами штатних (хостових) і окремих міжмере­
жевих екранів, а також інших механізмів (напри­
клад, TCP Wrappers).
ФІЛЬТРАЦІЯ ВИХІДНИХ («EGRESS») 
ІНФОРМАЦІЙНИХ ПОТОКІВ
Доступ користувачів до ресурсів мережі Інтернет 
має бути реалізовано через міжмережевий екран 
(проксі-сервер) з підтримкою автентифікації та з 
обмеженням за типовими портами.​ Можливість 
встановлення вихідних мережевих з’єднань із сер­
верного обладнання (в т.ч. DMZ) має бути відсутня 
або обмежена за принципом «заборонено все, що 
явно не дозволено» з урахуванням мінімальної 
необхідності.
ФУНКЦІОНУЮЧІ ПРОГРАМНІ ЗАСОБИ ЗАХИСТУ: 
НА ПК ТА СЕРВЕРАХ​
Чи знаєте ви, що означають події з ідентифіка­
торами 1116, 1117 в журналі Windows Defender?​ 
Чи 
налаштовано 
антивіруси 
на 
серверах?​ 
Чи маєте змогу централізованого моніторингу та 
керування засобами захисту?
КОНТРОЛЬ ПРОГРАМ, У Т.Ч. ЛЕГІТИМНИХ УТИЛІТ​​
Для здійснення кібератак дедалі частіше вико­
ристовуються штатні компоненти операційної 
системи.​ Можливість запуску звичайними корис­
тувачами таких утиліт повинна бути обмежена: 
wscript.exe, cscript.exe, mshta.exe, powershell.exe.​ 
Кращою практикою є використання AppLocker на 
основі білого списку.
32
TLP:CLEAR
НЕВЖЕ РОЗМІР ЖУРНАЛІВ НА ВАШИХ 
WINDOWS-СЕРВЕРАХ СКЛАДАЄ 21МБ?​
За замовчуванням розмір основних журналів 
Windows (Security, System, Application) обмежено 
21МБ, чого вистачає для реєстрації подій протя­
гом декількох останніх годин. Типовий розмір 
журналів рекомендовано підвищити до 2ГБ. Крім 
того, використання інструменту Sysmon надасть 
значних переваг.
УЯВНА КІБЕРАТАКА: ЧИ Є «ЛОГИ» 
ДЛЯ ДОСЛІДЖЕННЯ?​
Одна з проблем під час реагування - відсутність 
і/або недостатня повнота і часова ємність жур­
нальних файлів.​ Рекомендовано зберігати журна­
ли подій протягом 180 - 360 діб, для чого доцільно 
розгорнути окремий syslog-сервер; налаштувати 
формат часу згідно RFC3339. Звертаємо увагу, що 
на pfSense/Mikrotik за замовчуванням розмір ло­
гів значно обмежено.
БУДЬТЕ ГОТОВІ ДО «ІЗОЛЯЦІЇ»​​
Якщо завтра ви отримаєте нотифікацію щодо 
присутності зловмисників у мережі — чи готові ви 
до заборони вхідних та вихідних інформаційних 
потоків за умови забезпечення контрольованого 
функціонування критичних підсистем?​ Чи перед­
бачена, при цьому, можливість виконання техніч­
них робіт, у т.ч. в режимі віддаленого доступу?​
МАЄТЕ МОЖЛИВІСТЬ ОПЕРАТИВНОГО 
ОБМІНУ ІНФОРМАЦІЄЮ ІЗ CERT-UA?​
Під час реагування на інцидент значна кількість 
часу витрачається на пошук контактів та організа­
цію взаємодії. Зв’яжіться із CERT-UA заздалегідь, 
організуйте канали зв’язку, надайте ідентифікато­
ри вашої ІКС та активів для додаткового моніто­
рингу та своєчасного інформування.
Повідомити про інцидент: incidents@cert.gov.ua
+38 (044) 281-88-25, +38 (044) 281-88-05
+38 (044) 281-88-01 (цілодобово)
Щодо інцидентів 
у відповідних 
секторах також 
можуть допомогти:
ЗСУ: 
csoc@post.mil.gov.ua
СБУ: 
support@dis.gov.ua
НБУ: 
csirt-nbu@nbu.gov.ua
33
TLP:CLEAR
© 2024
Російські
кібероперації 
аналітика 
за ІІ півріччя 
2023 року
