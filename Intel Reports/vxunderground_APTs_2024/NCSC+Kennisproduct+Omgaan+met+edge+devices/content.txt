 
 
 
 
Omgaan met edge devices 
Vijf uitdagingen en adviezen bij het gebruik van edge devices 
10 juni 2024, versie 1.0 
2 
 
Introductie 
Hedendaagse organisaties maken vaak gebruik van edge devices. Deze systemen bevinden zich aan de rand van 
het netwerk en bestaan uit (beveiligings)producten zoals firewalls, VPN-servers, routers, SMTP-servers. Terwijl 
dit soort edge devices bijdragen aan de productiviteit van jouw organisatie, blijkt de beveiliging van edge devices 
zelf regelmatig onderbelicht. Mede doordat edge devices vaak buiten het zicht vallen van moderne Endpoint 
Detection and Response (EDR) oplossingen. Recente incidenten bevestigen de trend dat kwaadwillenden in 
toenemende mate edge devices aanvallen. In dit kennisproduct gaat het NCSC dieper in op een aantal actuele 
uitdagingen en dreigingen bij het gebruik van edge devices en hoe organisaties hiermee om kunnen gaan. 
 
Inleiding 
Edge devices zijn niet meer weg te denken uit onze hedendaagse 
digitale infrastructuur. Ze vormen een essentieel onderdeel voor 
bijvoorbeeld veilig hybride werken (VPN-systemen) of voor het 
monitoren van netwerkverkeer (firewalls). Vanwege de functionali- 
teiten zijn edge devices meestal publiek benaderbaar via het 
internet en bevinden ze zich aan de rand van het netwerk. Echter 
kunnen ook interne systemen die publiek benaderbaar zijn via het 
internet worden gezien als edge device. 
 
Recente incidenten en geïdentificeerde kwetsbaarheden binnen 
verschillende edge devices tonen aan dat deze producten vaak niet 
voldoende zijn ontworpen volgens moderne security-by-design 
principes. Dit terwijl deze producten wel een essentiële rol spelen 
bij de beveiliging van het netwerk. 
 
Edge devices vormen al geruime tijd een aantrekkelijk doelwit voor 
kwaadwillenden. Statelijke actoren investeren capaciteit en 
middelen om onderzoek te doen en kwetsbaarheden te identi- 
ficeren. Misbruik van gevonden kwetsbaarheden stelt aanvallers in 
staat om zich ongezien toegang te verkrijgen tot een edge device en 
daarmee toegang tot het achterliggende netwerk te krijgen. Een 
voorbeeld hiervan is het incident waarbij COATHANGER-spionage- 
software is aangetroffen op Fortigate apparaten bij het Ministerie 
van Defensie.1 In het jaarverslag van de MIVD staat dat er bij deze 
campagne wereldwijd uiteindelijk ruim 20.000 Fortigate-apparaten 
zijn gecompromitteerd.2 
Edge devices: een geliefd doelwit 
Doordat vrijwel iedere organisatie één of meerdere edge devices in 
beheer heeft, loont het voor kwaadwillenden om technisch 
onderzoek te doen en naar kwetsbaarheden te zoeken binnen deze 
producten. De reikwijdte van gevonden kwetsbaarheden in edge 
devices is groot. 
 
In het jaarverslag van 2023 beschrijft de MIVD dat Chinese actoren 
zich in toenemende mate richten op edge devices (specifiek 
VPN-systemen).3 Echter is deze focus niet alleen beperkt tot Chinese 
actoren, maar bijvoorbeeld ook Russische actoren4 en criminele 
ransomwaregroepen zoals Akira5 hebben VPN-systemen misbruikt 
om initiële toegang te bewerkstelligen. 
 
Doelgroep 
 
 
1  Voor meer informatie over COATHANGER zie: https://www.ncsc.nl/actueel/nieuws/2024/februari/6/ 
nieuwe-malware-benadrukt-aanhoudende-interesse-in-edge-devices 
2   MIVD-jaarverslag 2023: https://www.defensie.nl/downloads/jaarverslagen/2024/04/18/jaarverslag-mivd-2023 
3   MIVD-jaarverslag 2023: https://www.defensie.nl/downloads/jaarverslagen/2024/04/18/jaarverslag-mivd-2023 
4 
 APT44 blog van Google Mandiant: https://services.google.com/fh/files/misc/apt44-unearthing-sandworm.pdf 
5  CISA en NCSC-NL advisory over Akira: https://www.cisa.gov/news-events/cybersecurity-advisories/aa24-109a 
Dit kennisproduct richt zich op personen werkzaam op tactisch 
niveau binnen organisaties die inzicht willen krijgen in de mogelijke 
risico’s en dreigingen met betrekking tot edge devices binnen hun 
organisatie. 
3 
 
 
Niet het doelwit, wel slachtoffer 
 
 
Impact van een succesvolle compromittatie van een 
edge device 
Compromittatie van een edge device biedt een kwaadwillende 
verschillende opties. 
 
Zo kan een kwaadwillende besluiten om op het apparaat een 
backdoor te installeren om zo persistentie te bewerkstelligen en 
toegang te blijven behouden. Vaak blijven deze backdoors aanwezig 
na het installeren van patches en eventuele reboots. Bovendien 
kunnen kwaadwillenden ook de logging-functionaliteiten aanpassen 
waardoor het moeilijker is om verdacht gedrag te identificeren. Soms 
schakelen kwaadwillenden deze functionaliteiten zelfs volledig uit. 
 
Daarnaast kan een edge device als toegangspunt voor het achter- 
liggende netwerk worden gebruikt. Via lateral movement kan een 
kwaadwillende zich bewegen naar bijvoorbeeld een database met 
kritieke data of andere kroonjuwelen om deze op een later moment 
te exfiltreren (al dan niet via het gecompromitteerde edge device). 
Tot slot verwerken edge devices vaak gevoelige gegevens zoals 
inloggegevens van gebruikers. Kwaadwillenden kunnen deze data 
exfiltreren om op een later moment terug te keren en met de 
inloggegevens van een medewerker op het systeem in te loggen. Het 
inloggen met gestolen gegevens maakt het moeilijk om onderscheid 
te maken tussen kwaadaardige en goedaardige activiteit op het 
netwerk. Dit geeft een kwaadwillende meer bewegingsvrijheid. 
 
Gebruik van Living-off-the-Land technieken 
bemoeilijkt goede detectie 
Bij Living-off-the-Land (LOTL)7 maakt een kwaadwillende gebruik 
van legitieme tooling en applicaties in het netwerk van het 
slachtoffer om acties uit te voeren. Bijvoorbeeld door gebruik maken 
van PowerShell om kwaadaardige code uit te voeren of Active 
Directory-tooling om (nieuwe) inloggegevens te bemachtigen. 
Aangezien dit legitieme applicaties zijn worden deze veelal niet 
automatisch geblokkeerd, zeker wanneer ze in combinatie met 
valide inloggegevens worden gebruikt. Dergelijke applicaties zijn 
vaak aanwezig op edge devices. 
 
Kwaadwillenden maken steeds vaker gebruik van LOTL-technieken, 
aangezien het een effectieve manier is om detectie te ontwijken. 
Bovendien bevatten edge devices vaak meerdere software libraries 
en applicaties die na initiële compromittatie voor verdere doel- 
einden gebruikt kunnen worden. Wanneer organisaties niet de 
juiste tooling hebben om afwijkend gedrag van legitieme 
applicaties te detecteren vormt dit een blinde vlek. 
 
Monitoring en logging is complex en vaak 
onvoldoende geconfigureerd. 
Een laatste punt dat de urgentie onderstreept is dat recente 
casuïstiek aantoont dat edge devices buiten de scope van 
traditionele EDR-oplossingen vallen. Hierdoor zijn organisaties 
aangewezen om zelf de logging en monitoring te configureren voor 
hun edge devices, waarbij er ook moet worden nagedacht over 
integriteitsbewaking van deze logging. 
 
Tot op heden leert de praktijk dat het configureren van logging en 
monitoring op edge devices complex is en in sommige gevallen 
maatwerk vereist. Het kan bijvoorbeeld een uitdaging zijn om alle 
logging bij elkaar te brengen en te analyseren. Organisaties hebben 
niet altijd de capaciteit of expertise om dit uit te voeren. Bovendien 
zijn instructies vanuit de leverancier niet altijd toereikend of 
toepasbaar op eigen netwerken. 
 
 
 
 
 
 
 
 
6 Volexity blog over Ivanti Connect Secure: https://www.volexity.com/blog/2024/01/10/ 
active-exploitation-of-two-zero-day-vulnerabilities-in-ivanti-connect-secure-vpn/ 
7  Meer informatie over LOTL: https://www.cisa.gov/sites/default/files/2024-02/Joint-Guidance-Identifying-and-Mitigating-LOTL_V3508c.pdf 
Tijdens het eerste kwartaal van 2024 zijn diverse kritieke 
kwetsbaarheden in de VPN-oplossing Ivanti Connect Secure aan 
het licht gekomen. Op enkele systemen trof beveiligingsbedrijf 
Volexity misbruik van twee onbekende kwetsbaarheden aan, 
kortom zero day-kwetsbaarheden.6 
 
Toen er in het openbaar over de zero day-kwetsbaarheden werd 
gepubliceerd, zijn de actoren over gegaan op een nieuwe strategie. 
Van zeer gericht misbruik van zero day-kwetsbaarheden naar 
grootschalig en wereldwijd misbruik van opportunistische aard. 
Op dat moment werd ieder kwetsbaar apparaat doelwit. Toen later 
ook een publieke Proof-of-Concept (PoC) code werd gepubliceerd, 
konden ook andere kwaadwillenden deze kwetsbaarheden 
misbruiken. 
 
Deze casus is één voorbeeld van een situatie waarin iedereen 
slachtoffer kan worden, ondanks dat je als organisatie misschien 
niet het initiële doelwit bent. Enkel de aanwezigheid van een 
kwetsbaar systeem of product wat via het internet benaderbaar is, 
maakt dat een organisatie al kwetsbaar is voor opportunistisch 
misbruik. 
4 
 
Edge devices: uitdagingen 
Op basis van recente incidenten en kwetsbaarheden in edge devices en de urgentie vanuit actuele dreigingen, 
heeft het NCSC vijf uitdagingen gedefinieerd. Deze problemen worden daarna voorzien van 
handelingsperspectief om meer grip te krijgen op edge devices. 
 
Uitdaging 1: Het aanvalsoppervlak van de organisatie 
is onbekend 
Systemen zijn steeds meer met elkaar verbonden. Bovendien neemt 
de behoefte toe om op afstand en met mobiele devices te kunnen 
werken. Edge devices vormen vaak het koppelpunt tussen interne 
en externe netwerken. Wanneer de randen van het netwerk niet 
goed in zicht zijn en onvoldoende duidelijk is welke edge devices 
zich hier bevinden, vormt dit een verhoogd risico op misbruik. 
Systemen blijven bijvoorbeeld voor langere tijd onbedoeld 
kwetsbare versies draaien. 
 
Daarnaast is het belangrijk om in kaart te brengen welke edge 
devices (of onderdelen ervan) via het publieke internet benaderbaar 
zijn. De kwetsbaarheden die op grote schaal misbruikt worden, zijn 
vaak op afstand en zonder interactie van een gebruiker uit te buiten. 
Als gevolg van dit beperkte zicht kunnen organisatierisico’s 
onvoldoende in kaart worden gebracht. Dit maakt de rand van het 
netwerk een blinde vlek. 
Uitdaging 2: Edge devices zijn “black boxes” 
Naast het zicht op het aanvalsoppervlak, vormt onvoldoende inzicht 
in eigen edge devices ook een risico. Edge devices blijken lang niet 
altijd ontworpen volgens moderne security-by-design principes. 
Bovendien is het in veel gevallen complex of zelfs onmogelijk om 
toegang te krijgen tot de onderliggende broncode. Hierdoor is het 
door derden (bijvoorbeeld security experts en onderzoekers) niet 
mogelijk om te de veiligheid te controleren of in te zien welke 
softwareonderdelen aanwezig zijn. 
 
Tijdens het misbruik van kwetsbaarheden in Ivanti Connect Secure 
in het eerste kwartaal van 2024 werd duidelijk dat de VPN- 
apparaten, softwarepakketten en libraries gebruikten van meerdere 
jaren oud.8 
 
Veel van deze pakketten bevatten meerdere kritieke kwetsbaarheden 
die kwaadwillenden kunnen uitbuiten wanneer ze toegang krijgen 
tot een VPN-systeem. 
Bovendien zijn organisaties in sommige gevallen afhankelijk van de 
leverancier van het edge device. In geval van Ivanti Connect Secure 
waren systeemlogs bijvoorbeeld niet voor gebruikers leesbaar, maar 
moesten de logbestanden naar de leverancier worden opgestuurd 
voor ontsleuteling. Daarnaast zijn software-updates vaak niet of 
beperkt publiek toegankelijk maar alleen beschikbaar voor klanten 
wat het delen van informatie bemoeilijkt. Tot slot zijn patches niet 
altijd tijdig beschikbaar of is de leverancier tijdens grotere incidenten 
onvoldoende in staat om ondersteuning te verlenen. Dit soort 
factoren bemoeilijkt het om een goede risico-inschatting te maken. 
 
Uitdaging 3: Misconfiguratie van edge devices kan 
leiden tot een verhoogd risico op misbruik 
Moderne edge devices worden steeds complexer. Waar dit soort 
apparaten vroeger vaak relatief eenvoudige doorgeefluiken waren 
van netwerkverkeer, worden nu aan edge devices steeds meer 
functionaliteiten toegevoegd. Alhoewel dit de gebruikerservaring 
ten goede kan komen, brengt dit ook nieuwe risico’s met zich mee. 
 
Sommige nieuwe functionaliteiten vereisen dat organisaties extra 
poorten openzetten of deze functionaliteiten via het internet 
toegankelijk maken. Logischerwijs biedt dit ook kansen voor 
aanvallers. Het gebruik van dergelijke poorten en functionaliteiten 
vergroot het potentiële aanvalsoppervlak, wat ook extra aandacht 
voor de juiste configuratie en bijbehorende monitoring en 
logging vereist. 
 
Bovendien dienen extra functionaliteiten juist geconfigureerd te 
worden. Dit vereist capaciteit en kennis binnen de organisatie. 
Misconfiguratie kan er onbedoeld tot leiden dat functionaliteiten 
onnodig via het internet benaderbaar zijn of dat er mogelijke 
datalekken plaatsvinden. Dit hangt samen de voorgaande 
uitdagingen: de toename van functionaliteiten kan eraan bijdragen 
dat je verminderd zicht hebt op jouw edge devices aangezien deze 
ook geconfigureerd en gemonitord moeten worden. Mogelijke 
misconfiguraties kunnen door kwaadwillenden worden misbruikt 
voor het compromitteren van jouw netwerk. 
 
8 
 
 https://thehackernews.com/2024/02/ivanti-pulse-secure-found-using-11-year.html 
5 
 
 
Praktijkvoorbeeld uitdaging 3: SSL/TLS-offloading 
 
 
Uitdaging 4: Patchmanagement voor edge devices is 
vaak inadequaat 
Patchmanagement is een belangrijk onderdeel van ieder 
cybersecuritybeleid en is een van de basismaatregelen die het NCSC 
adviseert te treffen. 10 
 
Recente kwetsbaarheden in verschillende producten tonen aan dat 
kwaadwillenden in zeer korte tijd deze kwetsbaarheden weten te 
operationaliseren en op grote schaal te misbruiken.11, 12, 13 
De dreiging van dergelijk misbruik onderstreept nogmaals de 
urgentie van tijdig patchmanagement. 
 
Verschillende factoren verhogen het risico op compromittatie van 
edge devices wanneer patchmanagement niet adequaat is: 
• Patchen heeft impact op de continuïteit van organisaties. 
Downtime van een essentieel onderdeel zoals een VPN-systeem is 
tijdens kantooruren onwenselijk of zelfs onacceptabel. 
Daarentegen leidt uitstel van patches tot een verhoogd risico op 
compromittatie, zeker wanneer er publieke PoC beschikbaar is 
wat de kans op grootschalig misbruik vergroot. 
• De urgentie van het probleem vereist dat het soms noodzakelijk is 
om in het weekend of de avond beveiligingsupdates te installeren 
op edge devices. Niet iedere organisatie heeft deze 
mogelijkheden. 
• Service Level Agreements (SLAs) benoemen onvoldoende aan 
welke verplichtingen de leverancier moet voldoen op het gebied 
van beveiligingsupdates, communicatie hierover en onder- 
steuning bij het verhelpen van kwetsbaarheden. Soms zijn 
patches niet beschikbaar en zijn organisaties afhankelijk van 
mitigerende maatregelen die soms maatwerk zijn. 
 
Uitdaging 5: Herstel na compromittatie van een edge 
device doet een groot beroep op de capaciteit 
Het risico bestaat dat wanneer je onvoldoende bent uitgerust om 
dergelijke incidenten af te handelen, de impact nog veel groter is 
dan op het eerste gezicht lijkt. Welke data is er precies buitgemaakt? 
Wat is de impact op de beschikbaarheid van de systemen? Wat 
moeten we hierover communiceren naar klanten en partners? 
Wat voor invloed heeft dit op de reputatie van jouw organisatie? 
 
In het geval van een compromittatie moeten organisaties 
bijvoorbeeld gebruik maken van externe, vaak kostbare, partijen die 
gespecialiseerd zijn in Incident Response (IR). Bovendien is het een 
intensief proces om de vertrouwelijkheid en integriteit van edge 
devices en het netwerk te herstellen. Het installeren van beveiligings- 
updates of uitvoeren van een reboot is vaak onvoldoende om de 
toegang van een aanvaller te ontnemen en deze uit het netwerk te 
verwijderen. In extreme gevallen is het vervangen van de hardware 
de enige mogelijkheid om de integriteit van de systemen te 
herstellen. Naast de financiële impact vraagt dit ook veel capaciteit 
van de medewerkers en heeft dit consequenties voor de continuïteit 
van de organisatie. 
 
Binnen het huidige dreigingslandschap is de kans aanwezig is dat 
iedere organisatie slachtoffer kan worden van een incident rondom 
edge devices. Het is daarom essentieel om de organisatie voor te 
bereiden op dergelijke scenario’s en rekening te houden wat deze 
uitdagingen en risico’s voor impact hebben op de continuïteit van 
de organisatie. 
 
 
 
 
 
 
 
 
9 
 Meer informatie over SSL/TLS-offloading: https://cyberpedia.reasonlabs.com/EN/ssl%20offloading.html 
10 
 
 Richt patchmanagment in: https://www.ncsc.nl/wat-kun-je-zelf-doen/weerbaarheid/beschermen/basismaatregelen-cybersecurity/richt-patchmanagement-in 
11 Beveiligingsbedrijf Mandiant beschrijft hoe meerdere actoren een kwetsbaarheid in Citrix weten te misbruiken na bekendmaking: https://www.mandiant.com/ 
resources/blog/session-hijacking-citrix-cve-2023-4966 
12 Beveiligingsbedrijf Volexity beschrijft hoe kwaadwillenden binnen 3 dagen na publicatie van kwetsbaarheden in Ivanti Connect Secure deze op wereldwijde 
schaal konden misbruiken: https://www.volexity.com/blog/2024/01/15/ivanti-connect-secure-vpn-exploitation-goes-global/ 
13 Blog over misbruik gericht op Palo Alto firewalls: https://www.volexity.com/blog/2024/05/15/ 
detecting-compromise-of-cve-2024-3400-on-palo-alto-networks-globalprotect-devices/ 
Edge devices krijgen steeds meer functionaliteiten. Een voorbeeld 
hiervan is SSL-Offloading. Dit is een functionaliteit die gebruikers in 
staat stelt om verkeer, dat versleuteld is via het Secure Sockets Layer 
(SSL) of Transport Layer Security (TLS) protocol, te decrypten.9 Dit 
helpt het edge devices om het verkeer beter te kunnen inspecteren 
en afwijkend verkeer te detecteren. 
 
Wanneer een kwaadwillende zichzelf toegang tot een edge device 
heeft verschaft en SSL/TLS-offloading is ingeschakeld, kan dit de 
aanvaller toegang geven tot al het onversleutelde verkeer dat over 
het edge device gaat. Misbruik hiervan is een goed voorbeeld van 
een LOTL-techniek. Daarom is het aan te raden om het activeren 
en toevoegen van nieuwe functionaliteiten zoals SSL-offloading 
mee te nemen in een voorafgaande risicoanalyse. 
6 
 
Handelingsperspectief 
Wat kun je zelf doen om de hierboven beschreven uitdaging te beheersen? Dit hoofdstuk biedt per uitdaging 
een aantal adviezen. Het doel hiervan is om het risico van misbruik van een edge device te inventariseren en te 
beheersen en de eventuele impact na misbruik te beperken. 
 
Advies 1: Maak een overzicht van de edge devices 
binnen jouw organisatie en bepaal in welke mate 
deze via het internet benaderbaar zijn 
Het kunnen beheersen van organisatierisico’s als gevolg van 
misbruik van edge devices, begint met een overzicht van alle edge 
devices die jouw organisatie in gebruik heeft. Met behulp van dit 
overzicht krijg je niet alleen zicht op welke edge devices er in gebruik 
zijn, maar ook waar deze zich bevinden. Zo kun je bepalen of, en in 
welke mate, deze edge devices vanaf het internet benaderbaar zijn. 
 
Je kunt dit bijvoorbeeld doen door: 
• Het aanvalsoppervlak in kaart te brengen door vanaf het internet 
op kwetsbaarheden te scannen. Dit wordt ook wel Attack Surface 
Management (ASM) genoemd. 
• In gesprek te gaan met verschillende afdelingen binnen jouw 
organisatie. Denk hierbij bijvoorbeeld aan SOC-medewerkers en 
technisch specialisten, maar ook de inkoopafdeling. Stel hierbij 
vragen als: 
- Welke edge devices heeft de organisatie of bestaan er plannen 
voor om aan te schaffen? 
- Is er een bestaand overzicht van edge devices beschikbaar? 
- Is deze up-to-date en wordt deze actief bijgehouden? En wie is 
hiervoor verantwoordelijk? 
- Waar bevinden edge devices zich in het netwerk? In welke mate 
zijn deze via het internet benaderbaar? 
- Wie configureert en beheert de edge devices? 
- Hoe worden edge devices beheerd? 
 
Sluit, waar mogelijk, aan bij reeds bestaande asset management 
processen. Hierdoor vergroot je de kans dat het overzicht van edge 
devices ook in de toekomst wordt onderhouden. 
 
Advies 2: Begrijp de edge devices die je in je 
netwerk hebt staan 
Na het in kaart brengen van alle edge devices en het bijbehorende 
aanvalsoppervlak, bestaat de volgende stap uit inzicht krijgen in het 
edge device zelf. Dit biedt houvast om te bepalen welke aanvullende 
maatregelen op het gebied van configuratie en hardening getroffen 
kunnen worden. Ook geeft het inzicht in welke belangrijke 
afhankelijkheden er van de leverancier bestaan. Je kunt hiervoor in 
gesprek gaan met technische specialisten binnen je organisatie en 
met leveranciers. 
 
Denk hierbij aan vragen als: 
• Welke versie draait er momenteel? 
• Welke functionaliteiten staan standaard ingeschakeld? 
Zijn er functionaliteiten die niet gebruikt worden? 
Zijn deze functionaliteiten vanaf het internet benaderbaar? 
• Kan ik achterhalen hoe het edge device is geconfigureerd? 
Kunnen risicovolle functionaliteiten uitgeschakeld worden? 
• Kan de leverancier bewijs aanleveren dat het edge device 
ontwikkeld is volgens moderne security-by-design principes? 
• Kan de leverancier bewijs aanleveren dat er een onafhankelijke 
test (zoals een penetration test of security assessment) heeft 
plaatsgevonden voor het device? 
• Kan de leverancier garanderen dat de software en gebruikte 
libraries up-to-date zijn? Kan de leverancier een Software-Bill-of- 
Materials (SBOM) aanleveren? 
• Ben ik afhankelijk van de leverancier voor ondersteuning tijdens 
incidenten of kan ik zelf de benodigde informatie achterhalen en 
actie ondernemen? Hoe communiceert de leverancier of 
kwetsbaarheden en incidenten? Zijn de contactgegevens buiten 
kantooruren bekend? 
• Waar kan de organisatie instructies vandaan halen om te 
configureren of beveiligingsupdates te downloaden? Voeg deze 
instructies toe aan een (offline) draaiboek. 
• In hoeverre ben ik van de leverancier afhankelijk om tijdig 
te patchen? 
 Advies 3: Monitor edge devices 
Edge devices vormen een aantrekkelijk doelwit voor kwaad- 
willenden. Het toepassen van actieve monitoring en detectie is 
daarom een belangrijke beveiligingsmaatregel om misbruik van 
edge devices te kunnen onderkennen. Eerder hierboven werd 
aangegeven dat logging en monitoring complex kunnen zijn en dat 
dit doorgaans maatwerk voor een organisatie vormt. Indien jouw 
organisatie niet over de benodigde expertise beschikt, adviseert het 
NCSC om de mogelijkheid voor het inhuren van externe expertise 
te onderzoeken. 
7 
 
 
 
Denk bij het inrichten van monitoring voor edge devices 
bijvoorbeeld aan: 
• Wordt er periodiek gecontroleerd op de integriteit van 
configuraties (staat alles nog juist ingesteld?) en beschikbare 
nieuwe beveiligingsupdates? 
• Wordt de logging die edge devices verzamelen naar een separate, 
gesegmenteerde opslag verstuurd zodat de integriteit van de 
logging gewaarborgd blijft? 
• Wordt er actief gemonitord op verdacht gedrag op het edge 
device, of op de achterliggende endpoints als het niet mogelijk is 
om op het edge device zelf te monitoren? Om te kunnen bepalen 
wat afwijkend gedrag is, moet eerst worden vastgesteld wat 
‘normaal’ gedrag is. Hiervoor kan een zogenaamde “baseline” 
worden ontwikkeld. 
 
Advies 4: Besteed aandacht aan patch- 
management specifiek voor edge devices 
Het is goed mogelijk dat jouw organisatie over een beleid voor 
patchmanagement beschikt. Vanwege de eerdergenoemde 
uitdagingen, adviseert het NCSC om specifiek aandacht te besteden 
aan patchmanagement voor edge devices. Mocht de organisatie nog 
niet over een beleid voor patchmanagement beschikken, dan 
adviseert het NCSC om dit op te stellen. Patchmanagement vormt 
een belangrijke basismaatregel. Onderzoek of het huidige 
patchmanagement voor edge devices binnen de organisatie 
afdoende is ingericht. 
 
Dit kan bijvoorbeeld door te onderzoeken of: 
• Er is nagedacht over wat voor jouw organisatie ‘tijdig’ patchen 
inhoudt. Dit houdt in de praktijk doorgaans verband met de 
impact op de continuïteit van de organisatie: zijn er bijvoorbeeld 
afspraken of dit binnen 24, 48 of 72 uur uitgevoerd moet worden? 
En wordt hier onderscheid gemaakt tussen kritieke 
kwetsbaarheden en reguliere updates? 
• Hoe ontvangt de organisatie informatie over nieuwe 
kwetsbaarheden? Gebeurt dit via de leverancier of andere 
informatiekanalen? 
• Er een besluit is genomen over mandaten en het is duidelijk wie 
welk mandaat heeft. Wie heeft het mandaat om te beslissen dat 
beveiligingsupdates toch zo snel mogelijk uitgevoerd moeten 
worden, ook al heeft dit impact op de activiteiten van de 
organisatie? 
• Er voldoende capaciteit is om de beveiligingsupdates ook voor te 
bereiden en uit te voeren. 
• Er is nagedacht over het scenario ‘wat als er (nog) geen 
beveiligingsupdate beschikbaar is, maar er wel sprake van een 
kritieke kwetsbaarheid’? Wat is de aanpak in een dergelijke 
situatie en wat voor impact heeft dit op de organisatie? 
• Is het duidelijk wat er met de leverancier van edge devices is 
afgesproken over patchen in een SLA? Zijn er afspraken gemaakt 
waar de leverancier aan moet voldoen op basis van het patchbeleid 
binnen jouw organisatie? Is de leverancier hier formeel mee 
akkoord gegaan en is de leverancier ook in staat om deze afspraken 
na te komen en ondersteuning te bieden conform de afspraken? 
Advies 5: Beperk de impact van misbruik van 
edge devices voor jouw organisatie 
Het is mogelijk dat jouw organisatie slachtoffer van een compro- 
mittatie van een edge device wordt. Het is in dit geval belangrijk om 
snel te kunnen handelen en de schade voor jouw organisatie te 
beperken. Door het scenario dat je slachtoffer bent geworden 
(assume breach) voor jouw organisatie uit te werken, kun je de 
organisatie beter voorbereiden op een incident. 
 
Dit kan door: 
• Assume breach als uitgangspunt te hanteren. Het wordt steeds 
belangrijker om over een zogeheten defense-in-depth 
beveiligingsstrategie na te denken. Assume breach gaat er namelijk 
vanuit dat de organisatie te maken krijgt met een succesvolle 
aanval. Assume breach vormt een vertrekpunt om een defense-in- 
depth beveiligingsstrategie te testen. Denk hierbij aan vragen als: 
- Leunt de organisatie momenteel op een beveiligingsmaatregel 
die een single point of failure (SPOF) blijkt te zijn als een edge 
device gecompromitteerd wordt? 
• Zijn de omliggende netwerkinfrastructuur en -onderdelen ook 
ingericht volgens het defense-in-depth principe? Wat is bijvoorbeeld 
het niveau van vertrouwen en de rechten tussen deze 
onderdelen en edge devices? Hoe zijn netwerkonderdelen 
gesegmenteerd? 
- Maakt jouw organisatie zelf, of in overleg met de leverancier, 
gebruik van hardening voor edge devices? Leveranciers bieden 
vaak instructies hoe dit toe te passen. 
• Het specifieke scenario van succesvol misbruik van edge devices 
op te nemen in je Business Continuity Management (BCM). Beschrijf in 
een Incident Response Plan (IRP) de eerste en belangrijkste acties die 
tijdens een incident genomen moeten worden. 
Voorbeelden hiervan zijn: 
- Is er nagedacht over welke kritieke processen en/of informatie 
als eerste veiliggesteld moeten worden en prioriteit verdienen? 
Is dit ook afgestemd met het bestuur van jouw organisatie? 
- Wie heeft welke mandaten, rollen, taken en 
verantwoordelijkheden tijdens een incident? 
- Is vastgesteld wat de maximale tijd is dat de 
organisatiecontinuïteit onderbroken kan worden? 
- Is voldoende capaciteit binnen de eigen organisatie aanwezig 
om een incident af te kunnen handelen? Of is het nodig om 
hier een incident response partner voor in te huren? Wat zijn 
de afspraken met deze partner over bereikbaarheid als er snel 
gehandeld moet worden? Is jouw organisatie in staat om zelf 
de benodigde logging aan deze partij aan te leveren? Of ben je 
hiervan afhankelijk van de leverancier? 
Zorg dat dergelijke afspraken met een geschikte partner al 
vooraf gemaakt zijn zodat er tijdens een incident niet eerst een 
offerte uitvraag gestart hoeft te worden. 
• Tabletop-oefeningen en red teaming uit te voeren op het scenario 
‘compromittatie van edge devices’ om de incident response 
plannen te simuleren, testen en verbeteren. Op deze manier kan 
je als organisatie beoordelen of mogelijke incident response 
plannen op de juiste manier in werking treden en het beoogde 
resultaat opleveren. 
8 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Uitgave 
Nationaal Cyber Security Centrum (NCSC) 
Postbus 117, 2501 CC Den Haag 
Turfmarkt 147, 2511 DP Den Haag 
070 751 5555 
 
Meer informatie 
www.ncsc.nl 
info@ncsc.nl 
@ncsc_nl 
 
Juni 2024 
